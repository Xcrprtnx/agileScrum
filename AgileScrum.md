   Agile modeli daha çok Waterfall yazılım geliştirme modeli ile ortaya çıkan problemleri çözmek üzere çıkmıştır. Problemleri olabildiğince küçük parçalara bölerek çözmeye yöneliktir. Agile uygulamalarından Scrum'ı benimseyen takım belli değerler üzerine kurulur. Bu değerler; Taahhüt, Cesaret, Odak, Açıklık ve Saygı'dır. Scrum ekipleri ortalama 10 kişiden oluşur, fazla kişi veya çok az kişi bulunan bir Scrum ekibinde sıkıntılar ortaya çıkar. Scrum'da roller; 

- Product Owner (Ürün Sahibi),
- Development Team (Geliştirme Ekibi)
- Scrum Master'dır. 
 
### <span style="color:darkcyan"> *Product Owner* : </span> 
Ürünün vizyonuna liderlik eder, ürünün ya da hizmetin pazar şartlarına göre konumunu değerlendirmekten, ürün gelişirken gerekli kişi ve takımlarla iletişim kurmaktan ve bu iletişimin korunmasından sorumludur. Geliştirme planlanırken ve uygulandığı sırada ürün Backlog'unu yönetir. Backlog iş talep listesidir. Geliştirme ekibinin yaptığı işin değerini arttırmayı hedefler. Ürünün iş ve istek listesinin (backlog)'un şeffaf, görünür ve anlaşılır olmasını sağlar. Geliştirme ekibinin tüm işleri yeterince anladığını garanti eder. 

### <span style="color:teal"> *Development Team (Geliştirme Ekibi) :* </span>
 İçinde bulunduğum ekip bu rolde bulunuyor. Ürünlerin geliştirilmesinden sorumludur. Kendi kendini yönetir. 

### <span style="color:	lightseagreen"> *Scrum Master :* </span>
 Takımın toplantılarını ayarlamak, toplantıları yönetmek, toplantı sonrası düzenlemelerden sorumludur. Birbirleriyle görüşmesi gereken insanları bir araya getirir. 

Scrum'da yapılması gereken etkinlikler bulunur ;
- <span style="color:darkgreen"> Sprint :</span> projeler küçük zaman dilimlerine bölünür. Sestek'te sprint süreleri 20 gün şeklinde gerçekleşiyor bu süre şirkete ve projelere göre değişebilir. 

- <span style="color:green"> Sprint Planning:</span> Uzun soluklu olabilen toplantılardır. Product Owner ürün için taleplerini geliştirme ekibi ile paylaşır, geliştirme ekibi bu talepleri küçük görevlere böler, takımdaki her kişi kendi eforuna uygun şekilde görev üstlenir. Toplantıda sprint hedefi ve beklentileri belirlenir.

- <span style="color:lime"> Daily Scrum:</span> Takım duygusunu güçlendirmeyi hedefleyen bu toplantılar her gün en fazla 15 dakika sürer. Scrum geliştirme ekibi üyeleri dün ne yaptığından, bugün ne yapacağından güne ve sprintin kalan bölümüne ait hedeflerinden bahseder. Takımın bilmesi gereken bir detay olduğunda bildirir. Yaşadığı problem varsa paylaşır. Toplantının ikinci kısmında Scrum Master sprint hedefine ulaşmayı engelleyecek olası bir durum ve erteleme söz konusuysa çözümü için görüşülmesi için takımı yönlendirir. Backlog'un tamamlama yüzdesi paylaşılarak ilerleme görülebilir. 

- <span style="color:forestgreen"> Sprint Review:</span> Spritntte neler yapıldığının sunulduğu demoların olduğu toplantılardır. Tüm Scrum ekibinin ve ürün iyileştirmesi için geri bildirim alınabilecek ilgili takımlar katılması beklenir, test takımı gibi.

- <span style="color:mediumseagreen"> Sprint Retrospective:</span> Ekibin öz eleştirisi diyebiliriz. Sprint'te başarılı bulunanlar, sonraki sprintte neyin iyileştirileceği kararlaştırılır, uygulamaya koyulur. 

- <span style="color:limegreen"> Refinement Meeting: </span> Ürünün derinlemesine ihtiyaç analizi yapılır. User Story'lerin daha küçük parçalara ayrılmasını sağlar, sonraki sprintlerde bulunabilecek görevlerin tahminini içerir.
